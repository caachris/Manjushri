<!DOCTYPE html>
<html lang="zh-Hant">
<head>
    <title>《序》文殊菩薩般若大智法門</title>
    <meta charset="UTF-8">
    <meta name="author" content="寶嚴">
    <meta name="description" content="文殊菩薩般若大智法門序">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <link rel="icon" href="icon2.ico" type="image/x-icon"/>
</head>
<body>
<header>
    <h1>《文殊菩薩般若大智法門》序文</h1>

    <h3 style="text-align: center;">
        頂禮本師釋迦牟尼佛！
    </h3>
    <h3 style="text-align: center;">
        頂禮文殊菩薩大聖尊！
    </h3>
</header>
<nav>
    <p><a href="首頁.html">回首頁</a></p>
</nav>
<article>
    <p>
        &emsp;&emsp;《首楞嚴三昧經》說：文殊菩薩久已大覺成佛，名為龍種上如來，常居寂光，然以大悲，倒駕慈航，化身菩薩，垂跡十方，以其甚深妙慧，輔助釋迦如來及十方諸佛，教化群生，令得諸道果。文殊大聖自修梵行已究竟，復為眾生演說修清淨梵行；自破無明已盡，復為眾生說散壞無明之行；自得清淨智眼，復令眾生得淨眼；自知真俗二諦，復為眾生圓融演說二諦；既自解脫二種生死，復為眾生開示解脫妙道；自入無量三昧，復令眾生得諸三昧；自得無畏，復教眾生令無怖畏；自己久入大涅槃，復為眾生宣說涅槃之道；自己久證菩提大果，復令眾生發菩提心，大誓莊嚴，圓滿無上菩提。
    </p>
    <p>
        &emsp;&emsp;總之，文殊大聖可謂大智至深，大悲至極，大願至廣，大行至堅，誠是「大智海深不可測，大悲至極攝群生，大願廣大遍十方，大行無量悉圓滿，神通道力不思議，功德山高言難盡。」故經中常讚文殊大聖，為三世諸佛母，菩薩之師，眾生之慧眼。故後世學人，若以文殊大心為己心，文殊大智為己智，文殊大悲為己悲，文殊大願為己願，文殊大行為己行，當必入法界之慧海，廣開自心之寶藏，智辯滔滔，說法無礙於十方，廣益眾生而無盡。
    </p>
    <p>
        &emsp;&emsp;本書所探討學習之般若大智，經論中廣為讚歎其功德：《理趣六波羅蜜多經》說：「佛告慈氏：當知第一清淨法寶，即是摩訶般若解脫法身。」《大智度論》說：「般若波羅蜜是諸佛母，諸佛以法為師，法者即是般若波羅蜜。」又讚言：「諸法實相，是般若波羅蜜。」《摩訶般若波羅蜜經》讚言：「般若是菩薩母，能生諸菩薩，菩薩住是般若中，能具足一切佛法。」又讚言「般若波羅蜜是三世諸佛妙法。」又讚言：「般若波羅蜜於諸學中，最尊第一，微妙無上。」又讚言：「摩訶般若波羅蜜，是諸菩薩摩訶薩母，能生諸佛，攝持菩薩，菩薩學是般若波羅蜜，成就一切諸功德，得諸佛法，一切種智。」由以上經論廣讚可知，般若實為勝妙甘露法，出世第一法寶，超生死苦海之舟船，照見菩提道之明燈，修般若成就即已具足一切佛法。
    </p>
</article>

<hr size="3px" align=" center" width="100%" color="black">

<b>
    &emsp;&emsp;如上所說，般若功德深廣無邊，故般若義海，亦廣無邊涯，以下略以三點，總攝修學般若之要義：
</b>
<article>
    <h3>(一)於一切相，無住無著：</h3>
    <p>
        &emsp;&emsp;《未曾有正法經》說：「真法無所住，法性空故，應如是住。」《思益梵天所問經》說：「佛言：若無住即住實相。」《摩訶般若波羅蜜經》言：「菩薩摩訶薩，以不住法，住般若波羅蜜中。於一切法不著故，應具足般若波羅蜜。」又言：「云何習行般若波羅蜜？佛言：若菩薩摩訶薩行般若波羅蜜，若不住色中，為習行般若波羅蜜。若不住受想行識中，為習行般若波羅蜜。眼耳鼻舌身意，色聲香味觸法，眼界乃至意識界亦如是…不住般若波羅蜜中，為習般若波羅蜜。」
    </p>
    <p>
        &emsp;&emsp;以上說明，般若以無住為宗，不住世間法之五蘊身心、六塵境、六根、十八界，因以上之世間法，皆因緣和合而生，緣生緣滅，無有真實，體性是空，故不住不貪求。而所謂不住般若，是指無能修的我，無所修的般若，能所雙亡而不住，修而無修，這才是真修般若。而其他出世間善法，如六度，慈悲喜捨四無量心，及三十七聖道品等，皆是清淨緣起法，緣起性空，體性空寂，一切法空，故亦不住。若對一切法有所住著，則是有相，凡所有相皆是虛妄，全是生滅相，故真法不住諸相。以心無住，才是安住般若中，方見諸法實相，而入不生不滅之涅槃
    </p>
    <p>
        &emsp;&emsp;《金剛經》說：「應無所住，而生其心。」所言無住，是指不住見聞覺知，而無見、無聞、無知、無為。所謂無見乃無能見之我則我空；無所見之法則法空，無能無所，以此我法二空，不住一切相，故無見而能無所不見，遍見十方三世一切法。無聞乃無能聞之我則我空；無所聞之法則法空，以此我法二空，不住一切相，故無聞而能無所不聞，遍聞十方一切法音。無知乃無能知之我則我空；無所知之法則法空，以此我法二空，不住一切相，故無知而能無所不知，正遍知十方三世一切法。無為乃無能為之我則我空；無所為之法則法空，以此我法二空，不住一切相，故無為能無所不為，有真實大作為而遍緣法界一切眾生，使令離苦得樂。故「應無所住」，以文殊菩薩般若智，開顯無住妙理，不住一切法相，心清淨無相，方能發揮心性廣大妙用，上覺諸佛無邊妙法，下化無際有情眾生，而行普賢菩薩之廣大行，此即「而生其心」之大用。
    </p>
</article>

<hr size="1px" align=" center" width="100%" color="black">

<article>
    <h3>(二)觀一切法，平等不二：</h3>
    <p>
        &emsp;&emsp;《摩訶般若波羅蜜經》說：「般若波羅蜜，不行二法相故，不二法相是般若波羅蜜。」當知般若妙智，見一切法不作虛妄分別，不分別是男女相、老少相、美醜相、得失相、是非相、生滅相、垢淨相、增滅相，而全觀成一相一味，解脫味，全是一真法界，平等一心。如是無有分別，故不起貪瞋癡諸煩惱，無有愛憎取捨，心不造有漏業，故不墮生死地。
    </p>
    <p>
        &emsp;&emsp;《淨土警語》說：「萬法皆如，無有二相，故生佛不二，自他不二，菩提煩惱不二，生死涅槃不二，苦樂不二，善不善不二，世間出世間不二，有為無為不二。」因萬法體性皆是同一真如，法性常空，皆是一如，故一切法平等不二。《摩訶般若波羅蜜經》言：「諸法平等，有佛無佛，諸法性常空，性空即是涅槃。」無論有佛無佛出現於世，若能觀一切法平等不二，性常自空，心不取相分別，則萬法全是一相，一相不分別即是無相，性空無相中，無有生滅相，故說「性空即是涅槃」。
    </p>
    <p>
        &emsp;&emsp;由上可知，若能觀一切法平等不二，《華嚴經》說：「一切法不作二觀，大道疾現面前。」即超三界生死，究竟成就圓覺無礙妙智。《摩訶般若波羅蜜經》言：「若不二不分別諸法，則是阿耨多羅三藐三菩提。」故若平等一心，不分別諸法，即是佛一切種智。
    </p>
</article>

<hr size="1px" align=" center" width="100%" color="black">

<article>
    <h3>(三)以無所得為方便，修學般若大智：</h3>
    <p>
        &emsp;&emsp;《大般若波羅蜜多經》說：「菩薩摩訶薩於一切法，以無所得為方便，修習般若波羅蜜多，故無執著，令所修速得圓滿。」若能以無所得為修學般若之方便，則於一切法無所執取，無能取，無所取，修而無修，則不停滯於人天善果，故不墮三界輪迴。又二乘以有所得心，畏懼生死苦，故雖修空而沉空滯寂，住於偏空，妄取得涅槃，故不得無上菩提。《大智度論》說：「諸法實相畢竟空，畢竟空中無有法可得。」故以無所得心，於一切順逆境皆無所得，無所罣礙，寸絲不掛，故能契入畢竟空，而悟入諸法實相。《摩訶般若波羅蜜經》廣說無所得之妙智：「知一切法不可得故，具足般若波羅蜜。」又言：「一切有所得，是非菩薩位，一切無所得，是菩薩位。」又言：「諸佛得阿耨多羅三藐三菩提時，一切諸法無所得故。」又言：「無所得即是道，即是果，即是阿耨多羅三藐三菩提。」又言：「菩薩摩訶薩，能隨順解深般若波羅蜜義，以無相無二，無所得故。」
    </p>
    <p>
        &emsp;&emsp;以上經文大意：若是有所得心，於順境則生起貪心我慢心，於逆境則生起瞋恚心，以上皆是愚癡心。若心無所得，無得則無失，順逆皆平等，不貪不瞋，入平等一心，無相無二無分別，究竟得成無上正覺。故無所得心，是修位菩薩之修道，亦是成就如來果位之果德。《楞嚴經》亦說：「圓滿菩提，歸無所得。」修道位之修無所得，層層破我法二執，圓證我法二空，方能圓滿菩提，而圓滿菩提時，即是圓證我法二空之無所得心。由此可知，修般若大智須以無所得為方便，方能不生人天及二乘果報之執取，究竟圓證無所得之無上菩提。以上修學般若之三要義，說明完畢。
    </p>
    <p>
        &emsp;&emsp;永明大師《宗鏡錄》說明般若之體用：「般若之體，非有非無，虛不失照，照不失虛，故曰不動等覺而建立諸法。如鏡鑒像，虛不失照；似日遊空，照不失虛。又不動等覺建立諸法，則寂而常用；不壞緣生而觀實相，則用而常寂；斯乃千差萬用，別相異名，俱同出一真心體矣。」
    </p>
    <p>
        &emsp;&emsp;以上說明般若之體，不著有邊，則不造有漏生死業力，故無凡夫之生死。般若之體，亦不住空邊，故無二乘之執空，墮灰身滅智，枯寂身心，而無般若之妙用。故般若之體不住空有二邊，妙守中道，隨緣建立諸法，而有無邊妙用。如鏡鑒照萬像，鏡體本空無一物，物來則照，了了分明，物去不留，還歸空寂，此即虛不失照。又如日輪遊空，雖照見萬物，而常處虛空，不染著一物，不為物所礙，此即照不失虛。如是不動等覺一心，心常空寂不動，而又隨緣建立諸法，權設種種善巧方便，應病施藥，破除眾生之煩惱執著，此即寂而常用。又不壞緣起，因一切法皆是緣生法，於緣起中修諸功德，但又不著緣起之相，常觀緣起性空，性空即是諸法實相第一義諦，此即用而常寂。故般若體用，虛不失照，照不失虛；寂而常用，用而常寂，全顯般若體用，雖千差萬別之用，名相不同，然體性平等一如，純是般若真心所流露之妙法。
    </p>
</article>

<hr size="3px" align=" center" width="100%" color="black">

<article>
    <p>
        &emsp;&emsp;余是一平庸凡夫，煩惱垢重，業障深纒，識見淺陋。幾年前於一殊勝因緣，見《千臂千鉢大教王經》之文殊菩薩十大願，心生大歡喜，方知文殊菩薩不但大智第一，且願力殊勝廣大無邊，由此生起學習文殊大士妙德之心，進而發願集義《文殊菩薩般若大智法門》，彰顯文殊大士妙智，以供自修並益他。然余不敢以凡夫知見，窺測文殊大士般若義海，故博採眾經之聖言，廣覽諸論之妙義，層層引證，數數開顯，以莊嚴詳明此書要義，如書末所列舉，共參考引用一百五十一本經論。今仰仗佛菩薩大慈護念，冥熏加被，得以完成此願，全書共為六章，近三十萬言，然只是詮釋般若義海一滴相。對此書內容，尚請智者明鑑，仁者慈悲，賜教指正，贊同者隨喜流通，實不勝感激。並祈願文殊般若智燈，遍照十方三世；文殊大慈慧雲，廣降甘露，潤澤眾生枯槁心田，使智慧善芽，日日增上，究竟圓滿無上大覺。
    </p>
</article>
<p>佛曆二五六六年 <br>西元二0二二年</p>
<p>淨業學子    寶嚴&emsp;序於香光雲覺舍</p>
<nav>
    <p><a href="首頁.html">回首頁</a></p>
    <p align="center"><a href="#top">回到頂端</a></p>
</nav>
</body>
</html>