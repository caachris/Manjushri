<!DOCTYPE html>
<html lang="zh-Hant">
<head>
 <title>《第二章》《第三節》修學般若的殊勝功德</title>
 <meta charset="UTF-8">
 <meta name="author" content="寶嚴">
 <meta name="description" content="大凡欲精修一法門，須對此法門功德殊勝處，有深入信解，產生歡喜好樂心，始能對此法門勇猛勤修，故今於此節說明修學般若的殊勝功德。這以七部經論作說明：《大樹緊那羅王所問經》《六祖壇經》《萬善同歸集》《小品般若波羅蜜經》《大智度論》《文殊師利所說摩訶般若波羅蜜經》《大般若波羅蜜多經》">
 <meta name="viewport" content="width=device-width, initial-scale=1.0">
 <link rel="stylesheet" href="../style.css">
 <link rel="icon" href="../icon2.ico" type="image/x-icon"/>
</head>

<body>
    <header>
        <h2 style="text-align: center;">《第二章》</h2>
        <h1>第三節 修學般若的殊勝功德</h1>
    </header>
    <nav>
        <p><a href="../首頁.html">回首頁</a></p>
        <p><a href="導言目錄.html">第二章目錄</a></p>
        <p><a href="第二節 智與識之不同.html">上一節</a> <a href="第四節 般若妙慧之實踐修習綱要.html">下一節</a></p>
    </nav>
    <p>
        導言：大凡欲精修一法門，須對此法門功德殊勝處，有深入信解，產生歡喜好樂心，始能對此法門勇猛勤修，故今於此節說明修學般若的殊勝功德。
    </p>
    <nav>
        <p>
            這以七部經論作說明：
            <br><a href="#231">《大樹緊那羅王所問經》</a>
            <br><a href="#232">《六祖壇經》</a>
            <br><a href="#233">《萬善同歸集》</a>
            <br><a href="#234">《小品般若波羅蜜經》</a>
            <br><a href="#235">《大智度論》</a>
            <br><a href="#236">《文殊師利所說摩訶般若波羅蜜經》</a>
            <br><a href="#237">《大般若波羅蜜多經》</a>
        </p>
    </nav>

    <hr size="3px" align=" center" width="100%" color="black">

    <article>
        <section id="231">
            <h2>一、《大樹緊那羅王所問經》開示：</h2>
            <p>
                &emsp;&emsp;「佛告大樹緊那羅王：何等名為出世間寶？所謂聖慧是出世間，何以故？智慧悉攝出世間法，是故說入般若慧門名出世間。緊那羅王，譬如大海為眾流主，如須彌山為眾山王，一切禽獸師子為最，三十三天帝釋為最，諸梵天中梵王為最。如是緊那羅王，所有一切出世間法，智慧為首，是故說言般若為眾經中王。是名為炬，照結闇故；是名醫王，和眾藥故。緊那羅王，喻如大海為眾流主，集一切寶，一切眾寶皆悉來歸，於是海中出生諸寶。如是緊那羅王，菩薩得是寶住三昧，為諸一切眾生之主，集一切寶，一切法寶皆悉歸趣。」
            </p>
            <p>
                &emsp;&emsp;此經中，佛讚般若智慧是出世間大寶，般若總攝出世間妙法，所有出世間法，智慧為上首。若欲了脫世間生死苦海，般若是渡海船筏，是照破無明闇夜之明燈，亦是療治眾生煩惱病之醫王。若得般若大寶，即總集一切出世法寶，有如大海集一切眾寶，能出生無盡珍寶，故佛總讚般若為眾經中主。是故佛弟子欲具足出世間法寶，當修學般若。
            </p>
        </section>

        <hr size="3px" align=" center" width="100%" color="black">

        <section id="232">
            <h2>二、《六祖壇經》開示：</h2>
            <p>
                &emsp;&emsp;「善知識，摩訶般若波羅蜜，最尊最上最第一，無住無往亦無來，三世諸佛從中出。當用大智慧，打破五蘊煩惱塵勞。如此修行，定成佛道，變三毒為戒定慧。」
            </p>
            <p>
                &emsp;&emsp;六祖開示：般若空慧無相，不住一切處，不在內不在外不在中間，又無處不在，充虛空遍法界，無不是般若妙性，如是不來不去，故說「無住無往亦無來」。修此般若大智，究竟成就無上菩提，故說三世諸佛從中生。
            </p>
            <p>
                &emsp;&emsp;般若是最尊最上之第一妙法，乃因行深般若，照見五蘊皆虛幻相，空無所有，即能打破五蘊我法二執所生煩惱塵勞，而度一切苦厄。由修般若，了知貪瞋癡三毒，由境界刺激而生，皆因緣法，無有自性，悉皆空寂，無有真實，如是即能變三毒為無漏戒定慧，故修般若，定成解脫道。
            </p>
        </section>

        <hr size="3px" align=" center" width="100%" color="black">

        <section id="233">
            <h2>三、《萬善同歸集》開示：</h2>
            <p>
                &emsp;&emsp;「若夫履踐道源，紹隆佛種，先明般若，以辨真心。般若乃萬行之師，千聖之母；真心是群生之本，眾法之源，若般若未通，真心由昧。應須親近善友，讚誦大乘，萬善薰治，多聞修習，助顯真性，慧發而真心豁淨。既能自利，復愍未聞，廣作福因，具行諸度，紹佛家業，建大法幢，注一味之法雨，蕩諸惑塵，燃無作之智燈，照開迷暗。」
            </p>
            <p>
                &emsp;&emsp;以上開示涵義：若想了達道法之根源，實踐而行，繼承佛道，首先須明了般若，方能辨明常住真心，而入不生不滅之真境。以般若為眼目作導引，方能真實修學六度，故般若為萬行之師，千聖之母，一切聖眾皆由般若生。若未通達般若，無智慧之明照，則未能了知真心方是眾生之根本，萬法之根源，則眾生但是迷茫度日，隨妄心造業，流轉生死苦海。
            </p>
            <p>
                &emsp;&emsp;故應親近善知識修學般若，常修善法，多聞薰修，慧心朗照，開顯真性，而真心豁然明淨。如是自利了生死，又發悲心，願度羣迷，紹隆佛種，故建般若大法幢，注一味一相，無二分別之法水，洗滌眾生塵勞幻影，燃起妙用無作而作之慧燈，照破無明暗夜，而入菩提大道。故知修般若，方能自度度他，齊入聖道。
            </p>
        </section>

        <hr size="3px" align=" center" width="100%" color="black">

        <section id="234">
            <h2>四、《小品般若波羅蜜經》開示：</h2>
            <p>
                &emsp;&emsp;「佛告阿難：若菩薩欲到一切法彼岸，當學般若波羅蜜，何以故？學般若波羅蜜，於諸學中最為第一，安樂利益諸世間故。阿難，諸佛學是般若波羅蜜，於過去未來現在一切法中，得無礙知見，是故般若波羅蜜最上最妙。」
            </p>
            <p>
                &emsp;&emsp;經文中所謂「一切法彼岸」，是指諸法究竟實相，若欲窮盡諸法實相，當學般若。諸佛學般若，通達過去未來現在三世法，得無礙知見，無所不知，無所不見，因為般若大空性，在空間上是橫遍十方，時間上是豎窮三際，空間時間皆無限，故於十方世界，三世之一切事理，四聖法界與六凡法界之因果，皆明曉了知，通達無礙，故說修學般若能窮盡諸法實相，於諸學中最上最妙最第一。
            </p>
        </section>

        <hr size="3px" align=" center" width="100%" color="black">

        <section id="235">
            <h2>五、《大智度論》開示：</h2>
                <p>
                    此論有多處讚歎般若功德之殊勝，這分為七段作說明：
                </p>
                <p>
                    &emsp;&emsp;第一段：釋囑累品說：「佛說囑累因緣，所謂有般若在世則為佛在，所以者何？般若波羅蜜是諸佛母，諸佛以法為師，法者即是般若波羅蜜，故說若般若在世，佛亦在世，菩薩有三十二相八十隨形好，不名為佛，得法寶故名為佛，法寶即是般若波羅蜜。阿難，若有人聽受般若及書持等，當知是人不離見佛聞法，親近諸佛。」
                </p>
                <p>
                    &emsp;&emsp;以上說明：諸佛在因地皆修般若，以般若為師，方能廣開大智，破一切迷執，方得成佛，故般若為三世佛母，若般若在世流傳，即如同佛在世說法無異。又菩薩雖有種種妙莊嚴相，不名為佛，當證得實相般若法寶，菩薩方名為佛。又有人聽聞般若，能書寫信解受持，則此人即是見佛聞法，親近諸佛。由此可知，修學佛道，必修習般若，此理甚明。
                </p>
                <hr size="1px" align=" center" width="100%" color="black">
                <p>
                    &emsp;&emsp;第二段：釋等學品說：「佛告須菩提：菩薩摩訶薩如是學深般若波羅蜜，總攝諸波羅蜜，令諸波羅蜜增長，諸波羅蜜悉隨從，何以故？須菩提，是深般若波羅蜜，諸波羅蜜悉入中。須菩提，菩薩摩訶薩欲令諸波羅蜜度彼岸，應學深般若波羅蜜。」
                </p>
                <p>
                    &emsp;&emsp;此段文說明六度中，般若度與其餘五度的關係：佛說般若是六度主，學深般若智慧，能令其餘五度得增長，而有到達彼岸的功德。若無般若導引，其餘五度只是人天福報，不能到解脫彼岸。所謂五度如盲，般若如眼，《萬善同歸集》說：「若萬善無般若，空成有漏因，不契無為果。」故般若度總攝其餘五度，菩薩欲六度萬行圓滿，應學甚深般若。
                </p>
                <hr size="1px" align=" center" width="100%" color="black">
                <p>
                    &emsp;&emsp;第三段：釋等學品說：「佛言：般若波羅蜜有勢力，能令菩薩摩訶薩得阿耨多羅三藐三菩提。須菩提，以是故菩薩摩訶薩欲出一切眾生之上，當學般若波羅蜜。欲為無救護眾生作救護，欲與無歸依眾生作歸依，欲與無究竟道眾生作究竟道，欲為盲者作目，欲得佛功德，欲作諸佛自在遊戲，欲作佛師子吼，欲昇佛高座說法，欲斷一切眾生疑，當學深般若波羅蜜。須菩提，菩薩摩訶薩若學深般若波羅蜜，諸善功德無事不得。」
                </p>
                <p>
                    &emsp;&emsp;經文中所謂深般若，是指人法二空，若只是人空，則為二乘之淺般若。學深般若，有大勢力，能成就無上菩提，能救護一切眾生，能說法作佛師子吼等，諸善妙功德無不具足。
                </p>
                <hr size="1px" align=" center" width="100%" color="black">
                <p>
                    &emsp;&emsp;第四段：釋方便品說：「佛言：須菩提，菩薩摩訶薩欲不隨他人語，當學般若波羅蜜。欲淨佛國土，成就眾生，欲坐道場，欲轉法輪，當學般若波羅蜜。欲於諸法得自在，當學般若波羅蜜。復次，般若波羅蜜於一切法中最大，譬如大海，於萬川中最大，般若波羅蜜亦如是，於一切法中最大。以是故，諸欲求聲聞辟支佛及諸菩薩道，應當學般若波羅蜜。」
                </p>
                <p>
                    &emsp;&emsp;此段文是說，菩薩欲成就甚深正見，不隨他人說，當學般若。菩薩若欲成就淨土，攝化眾生，當學般若。若欲一切法得自在，不住有，亦不住空，空有自在無礙，生死自在，說法度眾生自在，當學般若。般若於一切法中最殊勝廣大，流出一切智慧，有如大海於萬川河水中最廣大。故欲成就聲聞道、辟支佛道、菩薩道，乃至佛的一切種智大智慧海，皆當學般若。
                </p>
                <hr size="1px" align=" center" width="100%" color="black">
                <p>
                    &emsp;&emsp;第五段：釋初品中三十七品說：「菩薩摩訶薩求是道品實智時，以般若波羅蜜力故，能轉世間為道果涅槃。何以故？三界世間皆從和合生，和合生者無有自性，無自性故是則為空，空故不可取，不可取相是涅槃。以是故說菩薩摩訶薩，以不住法住般若波羅蜜中。」
                </p>
                <p>
                    &emsp;&emsp;菩薩求三十七聖道品實智時，是以般若妙慧力，不作虛妄分別，方能轉世間雜染性，成為清淨涅槃道果，何以故？因菩薩以般若智眼，見三界世間皆是因緣和合生，既然是因緣和合生，故無自性，體性空寂，空無所有，故菩薩不住不取世間幻化相，不造有漏業，而成就涅槃。由此可知具般若妙智力，方能不住不取世間相，故當學般若。
                </p>
                <hr size="1px" align=" center" width="100%" color="black">
                <p>
                    &emsp;&emsp;第六段：釋照明品說：「慧命舍利弗白佛言：世尊，般若波羅蜜能照一切法，畢竟淨故。世尊，般若波羅蜜不著三界。世尊，般若波羅蜜除諸闇暝，一切煩惱諸見除故。世尊，般若波羅蜜一切助道法中最上。世尊，般若波羅蜜安穩，能斷一切怖畏苦惱故。世尊，般若波羅蜜能與光明，五眼莊嚴故。世尊，般若波羅蜜能示導墮邪道眾生，離二邊故。世尊，般若波羅蜜是一切種智，一切煩惱及習斷故。世尊，般若波羅蜜諸菩薩摩訶薩母，能生諸佛法故。世尊，般若波羅蜜不生不滅，自相空故。世尊，般若波羅蜜無救者作護，施一切珍寶故。世尊，般若波羅蜜能示諸法性，無法有法空故。世尊，應云何供養般若波羅蜜？佛言：當如供養世尊。禮般若波羅蜜，當如禮世尊。何以故？世尊即是般若波羅蜜，般若波羅蜜即是世尊。」
                </p>
                <p>
                    &emsp;&emsp;此段文廣泛讚歎般若功德，甚為精要，當常思惟其要義。其中說：「般若波羅蜜能示諸法性，無法有法空故。」所謂法性即是一切法之本性，而法性無所有，無有一切相，是名法空。故修般若者，常觀一切法空無所有，此即與空性相應。若觀修此無所有性空成就，如《大乘起信論》所說，則能開顯真如不空之無邊功德。故若覺察心憶念過去，現在諸事，當知此是妄想分別之流動，當下即觀空無所有，心則清淨無相，此是修般若觀照功夫，已相應般若之力用。文中最後總說，般若即是世尊，亦即般若法寶即是佛寶，故應禮敬般若，如同禮敬世尊。
                </p>
                <hr size="1px" align=" center" width="100%" color="black">
                <p>
                    &emsp;&emsp;第七段：釋初品中般若說：「諸佛及菩薩，能利益一切，般若為之母，能出生養育。佛為眾生父，般若能生佛，是則為一切，眾生之祖母。」
                </p>
                <p>
                    &emsp;&emsp;此段頌文是說：佛菩薩之能利益一切眾生，因其在因地中，以般若為師，佛菩薩是般若所養育長大，方能成就法身慧命，故般若是佛菩薩母，而佛為眾生父，故究竟來說，般若是眾生之祖母。
                </p>
        </section>

        <hr size="3px" align=" center" width="100%" color="black">

        <section id="236">
            <h2>六、《文殊師利所說摩訶般若波羅蜜經》開示：</h2>
            <p>
                這分為六段作說明：
            </p>
            <p>
                &emsp;&emsp;第一段：「佛告文殊師利：我本行菩薩道時，修諸善根，欲住阿鞞跋致地，當學般若波羅蜜。欲成阿耨多羅三藐三菩提，當學般若波羅蜜。若善男子、善女人，欲解一切法相，欲知一切眾生心界，皆悉同等，當學般若波羅蜜。」
            </p>
            <p>
                &emsp;&emsp;佛本行菩薩道時，欲住於不退轉地，欲成就無上菩提，欲通達一切法相，欲了知一切眾生心，體性平等不二，心佛眾生，三無差別，當學般若。
            </p>
            <hr size="1px" align=" center" width="100%" color="black">
            <p>
                &emsp;&emsp;第二段：「文殊師利，欲學一切佛法，具足無礙，當學般若波羅蜜。欲學一切佛，成阿耨多羅三藐三菩提時，相好威儀，無量法式，當學般若波羅蜜。般若波羅蜜，不見諸法若生若滅，若垢若淨。是故善男子、善女人，應作如是學般若波羅蜜。」
            </p>
            <p>
                &emsp;&emsp;佛告文殊：欲了達一切佛法，無論是十法界果報差別相之緣起法，或說十法界緣起性空，體性皆平等無二，一相無相，如是皆了知無礙，當學般若。又欲學一切佛成就無上正覺時，有三十二相之妙莊嚴，及說法之無量方便，當學般若。又欲不見諸法生滅垢淨相，唯見諸法不生不滅，不垢不淨之真實相，當學般若。
            </p>
            <hr size="1px" align=" center" width="100%" color="black">
            <p>
                &emsp;&emsp;第三段：「欲知一切法無過去、未來、現在等相，當學般若波羅蜜。何以故？法界性相，無三世故。欲知一切法，同入法界，心無罣礙，當學般若波羅蜜。」
            </p>
            <p>
                &emsp;&emsp;過去、現在、未來三世差別相，是眾生妄想分別心所起，若學般若性空，則知過去心已過去，過去心不可得；現在心刹那不住，現在心不可得；未來心未至，未來心不可得，三世心本空，法界中無三世差別可得，三世心全是一心，如是入一真法界，故文殊菩薩頌言：「一切未來劫，悉能作一念，三世一切劫，悉為一念際。」如是於三世無所礙，故當學般若。
            </p>
            <hr size="1px" align=" center" width="100%" color="black">
            <p>
                &emsp;&emsp;第四段：「欲得轉十二行法輪，亦自證知，而不取著，當學般若波羅蜜。欲得慈心，遍覆一切眾生，而無限齊，亦不作念有眾生相，當學般若波羅蜜。欲得於一切眾生不起諍論，當學般若波羅蜜。欲知是處非處，十力、無畏，住佛智慧，得無礙辯，當學般若波羅蜜。」
            </p>
            <p>
                &emsp;&emsp;若欲了知十二因緣法之三世因果，眾生如何流轉三世，及如何出離十二因緣流轉，當學般若。若欲無緣大慈一切有情，雖慈心遍覆眾生，而無能緣所緣分別，不住眾生相，故能遍緣一切眾生，平等慈悲，當學般若。若欲於一切眾生不起諍論，了達空性中，無我無人，無彼無此，無高無下，無凡無聖，平等一相，不和他人起諍論，於一切人皆無惱無諍，當學般若。若欲知是處非處，於一切因緣果報，審實能知，如作善業定得樂報，名知是處；若作惡業得受樂報，無有是處，名知非處。及欲了知佛十力、四無所畏、四無礙辯等佛智慧，當學般若。
            </p>
            <hr size="1px" align=" center" width="100%" color="black">
            <p>
                &emsp;&emsp;第五段：「若善男子、善女人，不習甚深般若波羅蜜，即是不修佛乘。譬如大地，一切藥木，皆依地生長。文殊師利，菩薩摩訶薩，亦復如是，一切善根，皆依般若波羅蜜而得增長。」
            </p>
            <p>
                &emsp;&emsp;佛譬喻說，大地之一切萬物草木，皆依地而得生長，同樣道理，佛法之一切善根，皆依般若而得增長，若不修習甚深般若，即是不修佛乘，不得佛果。
            </p>
            <hr size="1px" align=" center" width="100%" color="black">
            <p>
                &emsp;&emsp;第六段：「若欲知一切如來神通變化無相無礙，亦無方所，應學如是般若波羅蜜。佛告文殊師利：若比丘、比丘尼、優婆塞、優婆夷，欲得不墮惡趣，當學般若波羅蜜一四句偈，受持讀誦，為他解說，隨順實相，如是善男子、善女人，當知決定得阿耨多羅三藐三菩提，則住佛國。」
            </p>
            <p>
                &emsp;&emsp;若欲了知佛的神通變化，於十方世界無障礙，不可思議，當學般若。即使學般若一四句偈，受持讀誦，信解其義，為他解說，隨順實相而修，當來決定得無上菩提，住佛國中。故佛弟子應深心信解修學般若，這是佛所行大乘法印。
            </p>
        </section>

        <hr size="3px" align=" center" width="100%" color="black">

        <section id="237">
            <h2>七、《大般若波羅蜜多經》開示：</h2>
            <p>
                &emsp;&emsp;此經之佛母品，總說修般若之一切功德：「佛言：善現(即須菩提)，甚深般若波羅蜜多，能生諸佛一切功德，能示世間諸法實相。一切般若靜慮精進安忍淨戒布施波羅蜜多，一切真如、法界、法性、不虛妄性、不變異性、平等性、實際、虛空界、不思議界，一切空解脫門無相無願解脫門，一切菩薩十地，一切五眼六神通，一切佛十力、四無所畏、四無礙解，大慈大悲，大喜大捨，十八佛不共法，一切預流果、一來果、不還果、阿羅漢果，一切獨覺，一切菩薩摩訶薩及諸菩薩摩訶薩行，一切如來應正等覺諸佛無上正等菩提，皆由如是甚深般若波羅蜜多而得生故。」
            </p>
            <p>
                &emsp;&emsp;由以上經文可知，欲修學出世間道一切果德，無論四果阿羅漢、獨覺、菩薩六度，及佛一切功德，皆由修習甚深般若而得成就。欲了達世間諸法實相，亦修般若而得成辦，故《理趣六波羅蜜多經》讚說：「智慧為根本，能生善法芽，佛果大菩提，無非智所作。」佛弟子聞此，豈能不歡喜信受，而勤學般若？
            </p>
        </section>
    </article>

    <hr size="3px" align=" center" width="100%" color="black">

    <nav>
        <p align="center"><a href="#top">回到頂端</a></p>
        <p><a href="第二節 智與識之不同.html">上一節</a> <a href="第四節 般若妙慧之實踐修習綱要.html">下一節</a></p>
        <p><a href="導言目錄.html">第二章目錄</a></p>
        <p><a href="../首頁.html">回首頁</a></p>
    </nav>
</body>
</html>