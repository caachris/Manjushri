<!DOCTYPE html>
<html lang="zh-Hant">
<head>
 <title>《第三節》《大悲蓮華經》文殊發願成就殊勝淨土</title>
 <meta charset="UTF-8">
 <meta name="author" content="寶嚴">
 <meta name="description" content="《大悲蓮華經》記載：往昔過恆河沙阿僧祇劫，有佛出世名寶藏如來，當時有一轉輪聖王名無諍念(即後來之阿彌陀佛)，王有千子，第一太子，名曰不眴(即後來之觀世音菩薩)，第二王子名曰尼摩(即後來之大勢至菩薩)，第三王子名曰王眾(即後來之文殊菩薩)，及其他諸王子，於三月中供養寶藏如來，並發大菩提心，有願於淨土成佛，有願於穢土成佛，總之皆願成就佛道，廣度眾生。文殊菩薩於寶藏如來前，發願成就淨土之功德莊嚴，依經文略攝為四點：壹、總願。貳、正報莊嚴願。參、依報莊嚴願。肆、寶藏如來授記文殊為普現如來。">
 <meta name="viewport" content="width=device-width, initial-scale=1.0">
 <link rel="stylesheet" href="../style.css">
 <link rel="icon" href="../icon2.ico" type="image/x-icon"/>
</head>

<body>
    <header>
        <h1>第三節《大悲蓮華經》文殊發願成就殊勝淨土</h1>
    </header>
    <nav>
        <p><a href="../首頁.html">回首頁</a></p>
        <p><a href="導言目錄.html">第五章目錄</a></p>
        <p><a href="第二節《文殊師利發願經》文殊廣大菩薩行及淨土.html">上一節</a> <a href="第四節《大寶積經》文殊發願成就勝妙淨土.html">下一節</a></p>
    </nav>
    <p>
        導言：《大悲蓮華經》記載：往昔過恆河沙阿僧祇劫，有佛出世名寶藏如來，當時有一轉輪聖王名無諍念(即後來之阿彌陀佛)，王有千子，第一太子，名曰不眴(即後來之觀世音菩薩)，第二王子名曰尼摩(即後來之大勢至菩薩)，第三王子名曰王眾(即後來之文殊菩薩)，及其他諸王子，於三月中供養寶藏如來，並發大菩提心，有願於淨土成佛，有願於穢土成佛，總之皆願成就佛道，廣度眾生。
    </p>
    <nav>
        <p>
            文殊菩薩於寶藏如來前，發願成就淨土之功德莊嚴，依經文略攝為四點：
            <br><a href="#531">壹、總願</a>
            <br><a href="#532">貳、正報莊嚴願</a>
            <br><a href="#533">參、依報莊嚴願</a>
            <br><a href="#534">肆、寶藏如來授記文殊為普現如來</a>
        </p>
    </nav>

    <hr size="3px" align=" center" width="100%" color="black">

    <article>
        <section id="531">
            <h2>壹、總願：</h2>
            <p>
                這有二願：
                <br>
                <br><b>一、所化導無量眾生先我成佛願：</b>
                <br>&emsp;&emsp;經文說：「我(文殊)所願，不能於是不淨世界成阿耨多羅三藐三菩提，亦復不願速成阿耨多羅三藐三菩提。願令我所化十方無量無邊諸佛世界所有眾生，發阿耨多羅三藐三菩提心，勸化安止於六波羅蜜者，願令先我悉於十方，一一方面，如恆河沙佛刹微塵數等諸佛世界，成佛說法，令我爾時以清淨天眼，悉遍見之。」
                <br>&emsp;&emsp;由上可知，文殊菩薩是於淨土成佛，不是於穢土成佛。又文殊菩薩願心廣大，不願速成佛，而願於長劫中修菩薩道，令無量眾生發起菩提心，修六波羅蜜菩提行，較文殊更早於十方國土成佛，文殊以清淨天眼所見十方無量諸佛世界，皆是其所化度眾生成佛後之佛國。此願可說文殊大士悲心至極至廣，於十方菩薩中甚為稀有之大願。
                <br>
                <br><b>二、總攝無量佛剎莊嚴成一大淨土願：</b>
                <br>&emsp;&emsp;經文說：「我行菩薩道時，如我所見百千億那由他阿僧祇諸佛世界，種種莊嚴、種種瓔珞、種種相貌、種種住處、種種所願，令我世界悉皆成就如是等事所有莊嚴，唯無聲聞、辟支佛等，亦復無有五濁之世、三惡道等，純有寶樹，過天所有，更無餘華，唯有天上曼陀羅華、摩訶曼陀羅華，純有妙香，遍滿其國。」
                <br>&emsp;&emsp;此願說明，文殊於無量劫行菩薩道時，所見無量無邊諸佛世界之種種莊嚴，當文殊成佛時，皆具足成就如是等佛國一切妙莊嚴，亦即文殊所成就淨土，是要總集諸佛世界莊嚴，成就一勝妙廣大莊嚴淨土，故此願之殊勝廣大實不可思議。
            </p>
        </section>

        <hr size="3px" align=" center" width="100%" color="black">

        <section id="532">
            <h2>貳、正報莊嚴願：</h2>
            <p>
                這有二十三種莊嚴：
                <br>
                <br><b>一、國土眾生當成無上菩提願：</b>
                <br>經文「我所教化諸眾生等，令其心淨，猶如梵天，如是眾生，生我界者，爾乃當成阿耨多羅三藐三菩提。」
                <br>
                <br><b>二、國無女人願：</b>
                <br>「又無惡觸，亦無女人及其名字。」
                <br>
                <br><b>三、法喜三昧為食願：</b>
                <br>「一切眾生皆悉化生，不食摶食，等以法喜三昧為食。」
                <br>
                <br><b>四、國土純菩薩願：</b>
                <br>「無有聲聞、辟支佛乘，純諸菩薩，離於貪欲瞋恚愚癡，修淨梵行，悉滿其國。」
                <br>
                <br><b>五、鬚髮自落願：</b>
                <br>「當其生已，鬚髮自落，服三法衣。」
                <br>
                <br><b>六、上妙百味飲食自然具足願：</b>
                <br>「即於生已，便欲得食，尋有寶器在右手中，自然而有上妙百味，具足在鉢。」
                <br>
                <br><b>七、飲食供養諸佛及貧窮餓鬼願：</b>
                <br>「時諸菩薩作是思惟：我等不應噉是摶食，我今當持至於十方，供養諸佛及聲聞眾，並貧窮者。有諸餓鬼受飢渴苦，其身熾然，當至其所而給足之。我等自應修行法喜三昧之食。」
                <br>
                <br><b>八、得菩薩三昧神通願：</b>
                <br>「得菩薩三昧，其三昧名不可思議行。得是三昧已，即得無礙神力，到於無量無邊世界現在佛所，供養諸佛及比丘僧，給施貧窮，下至餓鬼。作是施已，因為說法，尋於食時，周旋往反，還歸本土。」
                <br>
                <br><b>九、衣服珍寶所須物供養願：</b>
                <br>「衣服珍寶及所須物，供養諸佛，下至餓鬼，亦復如是，然後自用。」
                <br>
                <br><b>十、國無八難苦惱願：</b>
                <br>「願令我世界無有八難、不善苦惱，亦不受戒、毀犯、懺悔，及其名字(國土清淨無煩惱，故無受戒、犯戒及懺悔之事)。」
                <br>
                <br><b>十一、隨意得見珍寶願：</b>
                <br>「願我世界諸菩薩等，欲見金色，隨意得見，欲見銀色，亦隨意見。當見銀時，不失金相，當見金時，不失銀相。玻瓈、琉璃、車磲、瑪瑙及赤真珠，種種珍寶隨意得見，亦復如是。」
                <br>
                <br><b>十二、隨意得見妙香願：</b>
                <br>「欲見阿伽流香、多伽流香、多摩羅跋、栴檀沈水，及赤栴檀、牛頭栴檀，欲見純栴檀者，隨意得見，欲見沈水者，亦隨意見。當見沈水，不失栴檀，當見栴檀，不失沈水，餘亦如是。」
                <br>
                <br><b>十三、菩薩具大光明願：</b>
                <br>「願我世界無有日月，諸菩薩等有大光明，如本所求自然而出，乃至能照百千萬億那由他世界。」
                <br>
                <br><b>十四、一生補處菩薩他方成佛願：</b>
                <br>「若有一生菩薩，當於餘方成阿耨多羅三藐三菩提者，即以此身處於他方兜率天宮，命終作佛。」
                <br>
                <br><b>十五、虛空般涅槃願：</b>
                <br>「若我成阿耨多羅三藐三菩提已，若般涅槃時，處在虛空，諸菩薩等所欲得者(得佛舍利)，自然而有。」
                <br>
                <br><b>十六、菩薩皆是一生補處願：</b>
                <br>「諸菩薩等，皆是一生(補處)，無有一人生於餘處，唯除他方當成佛者處兜率天，命終成阿耨多羅三藐三菩提。」
                <br>
                <br><b>十七、國中菩薩皆我教化願：</b>
                <br>「我行菩薩道時，無有齊限(時間無限)，要當成是微妙果報清淨佛土，一生菩薩充滿其中，是諸菩薩，無有一人非我所教，初發阿耨多羅三藐三菩提心，安止六波羅蜜者，如是菩薩，皆是我初教發心，安止六波羅蜜。」
                <br>
                <br><b>十八、化作佛菩薩於他世界教化眾生願：</b>
                <br>「復當化作無量諸佛及菩薩眾，遣在其餘諸佛世界教化眾生，一一化佛於一食頃，為諸眾生說微妙法，即於食頃(短暫時間)，令無量無邊眾生，悉發阿耨多羅三藐三菩提心，尋發心已，即不退轉阿耨多羅三藐三菩提，如是化佛及菩薩眾，常作如是希有之事。」
                <br>
                <br><b>十九、他世界眾生見我相好皆不離見佛願：</b>
                <br>「我成阿耨多羅三藐三菩提已，願諸餘世界其中眾生，悉見我身，若有眾生眼見我身三十二相、八十種好，悉令必定於阿耨多羅三藐三菩提乃至涅槃，不離見佛。」
                <br>
                <br><b>二十、國土眾生六根具足願：</b>
                <br>「願令我界所有眾生，六情完具，無所缺少。」
                <br>
                <br><b>二一、菩薩隨意見佛並除滅疑惑願：</b>
                <br>「若諸菩薩欲見我者，隨其所住行來坐臥，悉得見之。是諸菩薩尋發心已，即時見我坐於道場菩提樹下。當見我時，先來所有於諸法相疑滯之處，我未為說，便得除斷，亦得深解法相之義。」
                <br>
                <br><b>二二、佛菩薩壽命無量願：</b>
                <br>「願我當來壽命無量，無能數者，除一切智(唯佛一切智才知我壽量)，菩薩壽命亦復如是。」
                <br>
                <br><b>二三、國中菩薩皆著沙門之服願：</b>
                <br>「我一念中，成阿耨多羅三藐三菩提已，即一念中，有無量菩薩鬚髮自落，服三法衣(此三法衣：一僧伽梨，入聚落乞食時著也。二鬱多羅僧，禮誦齋講時著也。三安陀會，宿睡及院內行道雜作衣也。以上依《三藏法數》解釋)，乃至涅槃，於其中間，無有一人長其鬚髮，著俗衣裳，一切皆著沙門之服(著沙門法服，表示國中菩薩皆隨順正法而行)。」
            </p>
        </section>

        <hr size="3px" align=" center" width="100%" color="black">

        <section id="533">
            <h2>參、依報莊嚴願：</h2>
            <p>
                這有五種莊嚴：
                <br>
                <br><b>一、十方佛土為一廣大佛刹願：</b>
                <br>「以是等清淨莊嚴佛刹，願令三千大千世界恆河沙等十方佛土為一佛刹，周匝世界，有大寶牆，七寶填廁，其牆高大，至無色界。真紺琉璃以為其地，無諸塵土石沙、穢惡荊棘之屬。」
                <br>
                <br><b>二、無量珍寶莊嚴國土願：</b>
                <br>「願我世界，常有無量種種珍寶，以為填廁。珍寶衣樹，十方世界所未曾有，未曾見聞，乃至億歲說其名字，猶不能盡。」
                <br>
                <br><b>三、國土光明無晝夜願：</b>
                <br>「以光明故，無有晝夜，眾華開敷即知晝分，眾華合時便知夜分。」
                <br>
                <br><b>四、充滿自然妙法音並解其義願：</b>
                <br>「其世界邊，周匝常有百千億那由他自然音樂，此音樂中，不出欲想之聲，常出六波羅蜜聲、佛聲、法聲、比丘僧聲、菩薩藏聲、甚深義聲，而諸菩薩於諸音聲，隨其所解。」
                <br>
                <br><b>五、菩提樹高廣充滿香氣光明願：</b>
                <br>「願菩提樹，名曰選擇見善珍寶，縱廣正等萬四天下，香氣光明遍於一十三千大千世界。菩提樹下以種種珍寶為金剛座，緃廣正等五四天下，於座名曰善擇寂滅智香等近，高萬四千由旬，我於此座結跏趺坐，於一念中，成阿耨多羅三藐三菩提，乃至般涅槃，常於道場菩提樹下坐金剛座，不解不壞(不離此不壞之金剛座)。」
            </p>
        </section>

        <hr size="3px" align=" center" width="100%" color="black">

        <section id="534">
            <h2>肆、寶藏如來授記文殊為普現如來：</h2>
            <p>
                &emsp;&emsp;「爾時佛(寶藏如來)告第三王子(文殊前身)：善哉善哉，汝是純善大丈夫也。聰叡善解，能作如是甚難大願，所作功德甚深，難可思議，微妙智慧之所為也。汝善男子，為眾生故，自發如是尊重之願，取妙國土，以是故，今號汝為文殊師利。於未來世，過二恆河沙等無量無邊阿僧祇劫，入第三無量無邊阿僧祇劫，於此南方有佛世界，名曰清淨無垢寶窴，彼世界中有種種莊嚴，汝於此中當成阿耨多羅三藐三菩提，號普現如來、應供、正遍知、明行足、善逝、世間解、無上士調御丈夫、天人師、佛、世尊。諸菩薩眾皆悉清淨，汝之所願具足成就，如說而得。」
                <br>&emsp;&emsp;由上可知，文殊大願大行，誓以無量劫勤苦修行功德，莊嚴一廣大勝妙淨土，具足種種微妙正報與依報莊嚴，令生其淨土菩薩，皆當成就無上正覺。文殊淨土雖尚未成就，仍在嚴淨國土中，今有幸見聞文殊菩薩願心、悲心廣大者，應當隨喜讚歎，勤修淨心淨土行，願無量劫後，同生文殊殊勝微妙淨土，受其教化，亦成就無上正覺，效學文殊之廣度眾生，普共成佛道。
            </p>
        </section>
    </article>

    <hr size="3px" align=" center" width="100%" color="black">

    <nav>
        <p align="center"><a href="#top">回到頂端</a></p>
        <p><a href="第二節《文殊師利發願經》文殊廣大菩薩行及淨土.html">上一節</a> <a href="第四節《大寶積經》文殊發願成就勝妙淨土.html">下一節</a></p>
        <p><a href="導言目錄.html">第五章目錄</a></p>
        <p><a href="../首頁.html">回首頁</a></p>
    </nav>
</body>
</html>