<!DOCTYPE html>
<html lang="zh-Hant">
<head>
 <title>《第五章》《第四節》《大寶積經》文殊發願成就勝妙淨土</title>
 <meta charset="UTF-8">
 <meta name="author" content="寶嚴">
 <meta name="description" content="唐朝實叉難陀所譯《大寶積經文殊師利授記會》之同本異譯，有唐朝不空大師所譯《大聖文殊師利佛剎功德莊嚴經》，及西晉竺法護所譯《文殊師利佛土嚴淨經》。依《大寶積經》譯本記載，過去久遠恒河沙阿僧祇劫，有佛名雷音如來，彼時有王名為普覆，發大菩提心，願成就廣大清淨佛土以普度眾生，佛授記當來為普見(亦即普現)如來，此普覆王即是以後之文殊師利。本節分為五點作說明：壹、文殊師利發起大菩提心因緣。貳、文殊師利發起莊嚴淨土之微妙大願。參、見普見如來並憶念其名號功德。肆、稱念文殊師利菩薩名號功德。伍、總讚文殊淨土殊勝並勸修文殊法門。">
 <meta name="viewport" content="width=device-width, initial-scale=1.0">
 <link rel="stylesheet" href="../style.css">
 <link rel="icon" href="../icon2.ico" type="image/x-icon"/>
</head>

<body>
    <header>
        <h2 style="text-align: center;">《第五章》</h2>
        <h1>第四節《大寶積經》文殊發願成就勝妙淨土</h1>
    </header>
    <nav>
        <p><a href="../首頁.html">回首頁</a></p>
        <p><a href="導言目錄.html">第五章目錄</a></p>
        <p><a href="第三節《大悲蓮華經》文殊發願成就殊勝淨土.html">上一節</a></p>
    </nav>
    <p>
        導言：唐朝實叉難陀所譯《大寶積經文殊師利授記會》之同本異譯，有唐朝不空大師所譯《大聖文殊師利佛剎功德莊嚴經》，及西晉竺法護所譯《文殊師利佛土嚴淨經》。依《大寶積經》譯本記載，過去久遠恒河沙阿僧祇劫，有佛名雷音如來，彼時有王名為普覆，發大菩提心，願成就廣大清淨佛土以普度眾生，佛授記當來為普見(亦即普現)如來，此普覆王即是以後之文殊師利。
    </p>
    <nav>
        <p>
            本節分為五點作說明：
            <br><a href="#541">壹、文殊師利發起大菩提心因緣</a>
            <br><a href="#542">貳、文殊師利發起莊嚴淨土之微妙大願</a>
            <br><a href="#543">參、見普見如來並憶念其名號功德</a>
            <br><a href="#544">肆、稱念文殊師利菩薩名號功德</a>
            <br><a href="#545">伍、總讚文殊淨土殊勝並勸修文殊法門</a>
        </p>
    </nav>

    <hr size="3px" align=" center" width="100%" color="black">

    <article>
        <section id="541">
            <h2>壹、文殊師利發起大菩提心因緣：</h2>
            <p>
                這分為三段：
                <br>
                <br>&emsp;&emsp;第一段，經文說：「佛言：過去久遠過七十萬阿僧祇恒河沙劫，有佛名雷音如來，出現於世，在於東方，彼時有王名曰普覆，七寶具足王四天下，正法理化為法輪王，而於八千歲中，以衣服飲食宮殿僮僕給侍，一一殊妙，恭敬供養雷音如來及諸菩薩聲聞大眾，雖經多歲初無疲倦，過是已後，其王獨在靜處思惟，我今已集廣大善根，而猶未定所迴向處，為求帝釋大梵天王轉輪王耶？為求聲聞辟支佛耶？作是念已，空中諸天告言：大王勿起如是狹劣之心，何以故？王之所集福德甚多，當發阿耨多羅三藐三菩提心。爾時彼王，與諸大眾八十億那由他百千眾生，往詣雷音佛所，曲躬恭敬，合掌向佛，而說頌曰：我今問最勝，願當為我說，云何得成就，最上人中尊。我今請世尊，於法自在者，願說菩提心，發起之方便。」
                <br>
                <br>&emsp;&emsp;第二段，經文說：「爾時雷音如來，為普覆王，而說頌曰：一切因緣法，隨根欲所行(《大聖文殊師利佛剎功德莊嚴經》翻譯為：『諸法屬因緣，樂欲為根本。』意謂一切法皆是因緣法所生，其中又以心之意樂發願，為最重要之根本)。如其所有願，得如是果報。我亦於往昔，發起菩提心，為諸眾生故，願當作利益。如我所作願，如昔所發心，得不退菩提，意願速圓滿。大王應堅固，修習於諸行，汝當得廣大，無上佛菩提。時普覆王，聞佛所說，歡喜踴躍，於眾會前，大師子吼，而說頌曰：今對一切眾，發大菩提心，為一一眾生，誓盡未來際，受無量生死，而作大饒益，備修菩薩行，救諸眾生苦。從今若違誓，起於貪欲心，及慳嫉怨恨，則誑十方佛。又我從今日，乃至成菩提，常當學諸佛，修行於梵行，隨順淨戒律，遠離諸過咎。又我於菩提，亦不願速證，當盡未來際，廣利諸群生。嚴淨諸佛剎，無量不思議，當令我名號，普聞十方界。」
                <br>
                <br>&emsp;&emsp;以上是文殊於因地發大菩提心之要文，值得後世佛弟子亦如是效學發願，此即以文殊之大願為己願，當來亦如文殊得大菩提果。
                <br>
                <br>&emsp;&emsp;第三段，經文說：「佛告大眾：爾時普覆王者，豈異人乎，今文殊師利菩薩是也。彼於往昔過七十萬阿僧祇恒河沙劫，初發菩提之心，次過六十四恒河沙劫得無生法忍，能具足菩薩十地如來十力，佛地諸法悉皆圓滿。」
            </p>
        </section>

        <hr size="3px" align=" center" width="100%" color="black">

        <section id="542">
            <h2>貳、文殊師利發起莊嚴淨土之微妙大願：</h2>
            <nav>
                <p>
                    這分為三點：
                    <br><a href="#5421">一、總願</a>
                    <br><a href="#5422">二、正報莊嚴願</a>
                    <br><a href="#5423">三、依報莊嚴願</a>
                </p>
            </nav>
            <p>
                在說明依正莊嚴前，先解釋莊嚴的二層涵義：
                <br>
                <br><b>一者外相嚴麗：</b>
                <br>&emsp;&emsp;淨土依報器界皆七寶所成，香氣普薰，寶光妙色，嚴飾富麗，令見者賞心悅目，歡欣喜悅，故說是莊嚴。
                <br>
                <br><b>二者內具教化德能：</b>
                <br>&emsp;&emsp;淨土一切境界，皆是佛的無為智慧法身，為度化眾生所施設之方便，故皆具教化德能。如寶樹羅網，皆演法音；天樂寶鈴，出和雅音，宣說妙法；流水德風，盡詮真教；菩提樹妙香，使聞者生起念佛念法念僧之心，速疾了悟實相，故說是莊嚴。
                <br>
                <br>&emsp;&emsp;以下分別說明文殊莊嚴淨土之大願：
            </p>

            <hr size="1px" align=" center" width="100%" color="black">

            <div id="5421">
                <h3>一、總願：</h3>
                <p>
                    這有二願：
                    <br>
                    <br><b>（一）化導無量諸佛已證菩提，自己方證菩提願：</b>
                    <br>&emsp;&emsp;經文說：「時文殊師利受如來教，合掌白佛言：我今承佛神力當為宣說，諸有欲求大菩提者，皆應諦聽，若聞此願當如實學，令得圓滿：我從往昔百千億那由他阿僧祇劫以來，起如是願，我以無礙天眼，所見十方無量無邊諸佛剎中一切如來，若非是我勸發決定菩提之心，教授教誡，令修布施持戒忍辱精進禪定智慧，乃至令得阿耨多羅三藐三菩提，我於菩提終不應證，而我要當滿此所願，然後乃證無上菩提。」
                    <br>&emsp;&emsp;文殊以無礙天眼所見諸佛其數是多少？經文說：「時彼眾中諸菩薩咸作是念，文殊師利無礙天眼見幾如來？是時世尊知諸菩薩心之所念，即告師子勇猛雷音菩薩言：譬如以此三千大千世界碎為微塵，此諸微塵，可以算計知其數不？答言：不也，世尊。佛言：文殊師利無礙天眼，見於東方無量諸佛復過是數，南西北方四維上下亦復如是。」
                    <br>&emsp;&emsp;以上說明，文殊如是大願，以無我之廣大利他心，盡於未來無量劫廣度眾生成佛，自己方證菩提。文殊如是以無礙天眼所見無量國土之諸佛，皆是文殊所化度，其功德可謂不可思議，故諸經常讚文殊是諸佛之母，菩薩之師。
                    <br>
                    <br><b>（二）總攝無量諸佛剎功德莊嚴為一廣大淨土願：</b>
                    <br>&emsp;&emsp;「文殊師利白佛言：我有是願，以恒河沙等諸佛世界，為一佛剎，無量妙寶間錯莊嚴，若不爾者，我終不證無上菩提。」又說：「我復有願，如我所見無量無數百千億那由他諸佛世尊，而彼諸佛所有佛剎功德莊嚴，如是一切皆令置我一佛剎中，唯除二乘及五濁等。」
                    <br>&emsp;&emsp;這願說明，文殊願心廣大，願總集無量佛土莊嚴，為一廣大淨土，故其國土勝妙莊嚴不可思議，所度眾生亦無量無邊。這純為廣大利益眾生之心，非凡夫之勝負心。
                </p>
            </div>

            <hr size="1px" align=" center" width="100%" color="black">

            <div id="5422">
                <h3>二、正報莊嚴願：</h3>
                <p>
                    這共有九願：
                    <br>
                    <br><b>（一）國中純菩薩願：</b>
                    <br>&emsp;&emsp;｢我復有願，令我刹中無女人名，純菩薩眾，離煩惱垢，具淨梵行，初生之時，袈裟隨體結跏趺坐，忽然而現，如是菩薩遍滿其剎，無有聲聞辟支佛名，唯除如來之所變化，往詣十方，為諸眾生說三乘法。」
                    <br>
                    <br><b>（二）菩薩以法喜為食願：</b>
                    <br>&emsp;&emsp;「我復有願，如阿彌陀佛剎以法喜為食，而我刹中菩薩初生起食念時，即便百味盈滿於鉢在右手中。尋作是念，若未供養十方諸佛，及施貧窮苦惱眾生，餓鬼等類令其飽足，而我決定不應自食。作此念時，得五神通乘空無礙，往於十方無量無數諸佛剎中，以食供養諸佛如來及聲聞眾，又於貧苦諸眾生類亦皆周給，復為說法令離渴愛，於一念頃還至本處。」
                    <br>以法喜為食，表示文殊淨土常聞法音，與妙法相應，塵勞垢習，自然不起，常生念佛念法念僧之心，故般若智德，日日增上，速證無生，圓悟聖道。又菩薩常以百味飲食供養十方諸佛及貧窮苦惱眾生，並為之說法，此是修福德。如是智德與福德，同時俱修，故速成就無上菩提。
                    <br>
                    <br><b>（三）菩薩衣寶自然具足願：</b>
                    <br>&emsp;&emsp;「我復有願，於我剎中諸菩薩等，初生之時所須衣服，於其手中，隨意皆出種種衣寶，鮮潔稱體，應沙門服，便作是念，若未供養十方諸佛，不應自用，於一念中，往詣十方無量佛剎，以此衣寶獻諸佛已，還至本處方自受用。」
                    <br>
                    <br><b>（四）菩薩財寶資具先供佛再自受用願：</b>
                    <br>&emsp;&emsp;「我復有願，我佛剎中諸菩薩，所得財寶及諸資具，要先分施諸佛聲聞，遍供養已然後受用。」
                    <br>
                    <br><b>（五）國無不善法及苦惱願：</b>
                    <br>&emsp;&emsp;「又我剎中，遠離八難及不善法，既無過咎亦無禁戒，無有苦惱諸不悅意。」
                    <br>&emsp;&emsp;文殊國土是淨土，故無雜染不善法及苦惱，當然也不須禁戒。又無以下八難：三惡道為三難，障於見佛聞法。四、長壽天難：即色界四禪之無想天，外道修行者，常生於此，以其心想不行，障於見佛聞法。五、北鬱單越難：此處眾生，人壽千歲，著樂故，不受教化。六、盲聾瘖瘂難。七、世智辯聰難：世間邪智聰利者，耽習外道經書，不信出世善法。八、生在佛前佛後難。
                    <br>
                    <br><b>（六）菩薩自身光明願：</b>
                    <br>&emsp;&emsp;「又彼剎中，不以日月摩尼星火等光之所照見，彼諸菩薩皆以自身光明，照於千億那由他剎。」此淨土中菩薩，皆悟本覺，故身常出智光，遠照他方國土。
                    <br>
                    <br><b>（七）菩薩至他方國土證菩提願：</b>
                    <br>&emsp;&emsp;「若諸菩薩隨其所樂，欲證菩提即往餘刹，於兜率天壽盡，降生而證菩提，此佛剎中無有涅槃。」此淨土無有生死，亦無涅槃，菩薩功德若圓滿，欲證菩提，則至他方世界成佛。
                    <br>
                    <br><b>（八）應念見佛即破疑網願：</b>
                    <br>&emsp;&emsp;「又諸菩薩，若欲見佛，隨所詣處，經行坐立，應念即覩普見如來，坐菩提樹，若諸菩薩於法有疑，但見彼佛不待解釋，疑網皆斷，解了法義。」
                    <br>&emsp;&emsp;此淨土菩薩應念即見普見如來，不待解釋即破心中疑網，如是殊勝方便甚為稀有，此是文殊淨土大自在境界，菩薩蒙此大願攝受，廣開慧眼，速成佛道。
                    <br>
                    <br><b>（九）佛壽命及菩薩眾數目皆無量：</b>
                    <br>&emsp;&emsp;「師子勇猛雷音菩薩白佛言：此文殊師利，久如當得阿耨多羅三藐三菩提？彼佛壽命及菩薩眾其數幾何？佛告師子勇猛言：汝見聞阿彌陀如來聲聞菩薩諸眾會耶？唯然聞見。佛言：其數幾何？答言：非算數思議之所能及。佛言：如摩竭國量一斛油麻，舉取一粒，喻阿彌陀佛國聲聞菩薩，餘不舉者，喻文殊師利得菩提時菩薩眾會，復過是數。善男子，如以三千大千世界微塵數劫，比普見如來壽數劫數，百分千分百千億分及至算數譬喻所不能及，應知彼普見如來壽命，無有算數亦無限量。」
                    <br>&emsp;&emsp;又文殊師利行菩薩道時間多久呢？經說：「佛言：如有一人以三千大千世界，碎為微塵，第二第三人亦碎三千大千世界以為塵，如彼十人經十方界盡為微塵，文殊師利當於爾所微塵數劫，行菩薩道，何以故？文殊師利大願不可思議，得菩提已，壽量亦不可思議，菩薩眾會亦不可思議。」
                    <br>&emsp;&emsp;以上說明，文殊師利行菩薩道時間，佛比喻如十人經十方三千大千世界，皆碎世界為微塵，如此不可思議微塵數劫行菩薩道，所度化眾生無量，當文殊成佛，這些所度化眾生亦往生文殊淨土，故菩薩眾數目無量無邊，難可思議，普見如來壽量亦無限量。
                </p>
            </div>

            <hr size="1px" align=" center" width="100%" color="black">

            <div id="5423">
                <h3>三、依報莊嚴願：</h3>
                <p>
                    這有五願：
                    <br>
                    <br><b>（一）菩提樹高廣莊嚴願：</b>
                    <br>&emsp;&emsp;「我復有願，令我剎中有菩提樹，其量正等十大千界，彼樹光明遍此佛剎。」此菩提樹高至十大千界，如是高樹法幢，又放光明，遍照國土，表示普見如來妙法殊勝。
                    <br>
                    <br><b>（二）佛不起菩提樹座而遍於十方說法願：</b>
                    <br>&emsp;&emsp;「我復有願，我坐菩提樹已，證得阿耨多羅三藐三菩提乃至涅槃，於其中間不起此座，但以變化遍於十方無量無數諸佛剎土，為諸眾生而演說法。」
                    <br>&emsp;&emsp;普見如來不起菩提樹座，此表常在定中，這是大智大定，故能如如不動。而又分身至無量國土，隨眾生根機說法，這是大悲。故此願悲智雙運，自在廣度眾生。
                    <br>
                    <br><b>（三）無量妙寶妙香莊嚴願：</b>
                    <br>&emsp;&emsp;「我復有願，我佛剎中，積集無量妙寶所成，復以無量摩尼妙寶，間錯莊嚴。其摩尼寶於十方界，所未曾有甚為難得，如是寶名俱胝，歲中說不能盡。隨諸菩薩樂見彼剎金為體者，即見為金，樂見銀體即見為銀，然於見金未曾損減，各隨所見皆不相礙。如是栴檀香體，阿伽羅香，乃至赤栴檀等，各隨樂見亦復如是。」
                    <br>&emsp;&emsp;無量妙寶莊嚴是福德力所成就，妙香是佛之戒定慧、解脫、解脫知見等五分法身香，以戒定為根基而成就我法二空之根本實智慧，解脫是了脫分段與變異二種生死，解脫知見是三十七聖道品等，利益眾生之方便權智正見。此妙寶與妙香皆隨心意自在而見，並不相礙，這亦是文殊淨土之大自在境界。
                    <br>
                    <br><b>（四）無晝夜寒暑老病死願：</b>
                    <br>&emsp;&emsp;「又彼剎中，以花開為晝，花合為夜，隨諸菩薩所樂時節，即皆應之，然無寒暑及老病死。」這說明，時節隨心意而自在應現，亦無寒暑老病死之變遷，此為淨土之常德，是文殊證性空而顯現之妙境。
                    <br>
                    <br><b>（五）常出妙波羅蜜法音願：</b>
                    <br>&emsp;&emsp;「百千種樂，於虛空中，雖不現相，而聞其音，此樂不出順貪愛聲，但出諸波羅蜜佛法僧聲，及菩薩藏法門之聲，隨諸菩薩所解妙音，皆悉得聞。」空中常現六波羅蜜音及菩薩法門音，這表示文殊淨土三寶正法音堅固而恆常流轉。
                </p>
            </div>
        </section>

        <hr size="3px" align=" center" width="100%" color="black">

        <section id="543">
            <h2>參、見普見如來並憶念其名號功德：</h2>
            <p>
                &emsp;&emsp;「佛言：此文殊師利成佛之時名為普見，以何義故而名普見？以彼如來於十方無量百千億那由他諸佛剎中，普皆令見。若諸眾生見彼佛者，必定當得阿耨多羅三藐三菩提。普見如來雖未成佛，若我現在及滅度後有聞其名，亦皆必定當得阿耨多羅三藐三菩提，唯除已入離生之位及狹劣心者。」
                <br>&emsp;&emsp;又《千臂千鉢大教王經》亦說：「爾時如來告師子勇猛菩薩言：吾今與此大眾說曼殊室利(文殊師利)，當來經無量劫導引群生，後乃成佛之時號名普見如來，及一切有情眾生當來成佛，亦同彼佛號，何以故？普見如來自有願力，普使十方微塵數有情眾生，憶念我名之者，則得一切普使得見，既得見已，不假功力，罪垢自然消滅，則得普當成佛，號名普見如來。」
                <br>&emsp;&emsp;由以上二部經可知，十方無量佛土中眾生若見普見如來，並憶念其名號，當來必成就無上正覺，以此等眾生皆已發菩提心，故受普見如來本願加持，罪垢消除，究竟得成佛道。即使釋迦世尊時代及未來世眾生，普見如來雖尚未成佛，若聞普見如來名號及功德，亦發菩提心，不求二乘果，亦遠離凡夫自我狹劣心者，同等受普見如來護念，亦能成就無上正覺。
            </p>
        </section>

        <hr size="3px" align=" center" width="100%" color="black">

        <section id="544">
            <h2>肆、稱念文殊師利菩薩名號功德：</h2>
            <p>
                &emsp;&emsp;經文：「爾時會中無量百千億那由他諸菩薩眾，同聲說言：若有得聞此文殊師利授記法門，及聞文殊師利名者，是則名為面見諸佛。是時佛告諸菩薩言：如是如是，若有受持百千億諸佛名號，若復有稱文殊師利菩薩名者，福多於彼，何況稱於普見佛名，何以故？彼百千億那由他佛利益眾生，不及文殊師利於一劫中所作饒益。」
                <br>&emsp;&emsp;《千臂千鉢大教王經》也讚說：「曼殊室利一切諸佛如來金剛本母，所以從曼殊菩薩金剛般若身心，生一切諸佛菩薩，是故世尊說一切菩薩，修行曼殊室利行願功德，福力甚多。」又說：「菩薩若修學曼殊室利行願祕密教者，則是修持如來金剛無漏之心，無限無量，是故則得速超佛地諸佛法身。」
                <br>&emsp;&emsp;以上經文說明，文殊師利是一切諸佛之金剛本母，亦即無量諸佛及菩薩，受文殊師利般若金剛智啓發，速疾成就無漏金剛佛道，故佛勸眾生稱念文殊師利名號，及修學文殊師利行願功德，則速超聖地，得諸佛法身。
            </p>
        </section>

        <hr size="3px" align=" center" width="100%" color="black">

        <section id="545">
            <h2>伍、總讚文殊淨土殊勝並勸修文殊法門：</h2>
            <p>
                &emsp;&emsp;經文說：「文殊師利白佛言：若我自說佛剎功德種種莊嚴，過恒沙劫亦不能盡。如我所願，唯佛能知。佛言：如是文殊師利，如來知見，於三世中無有限礙。爾時眾中有諸菩薩，作如是念：文殊師利所得佛剎功德莊嚴，與阿彌陀佛剎，為等不耶？爾時世尊知彼菩薩心之所念，即告師子勇猛言：譬如有人析一毛為百分，以一分毛於大海取一滴水，此一滴水喻阿彌陀佛剎莊嚴，彼大海水喻普見如來佛剎莊嚴，復過於此，何以故？普見如來佛剎莊嚴不思議故。」
                <br>&emsp;&emsp;以上經文讚歎文殊師利當來佛剎功德莊嚴，若經恒沙劫亦說不能盡，並超越阿彌陀佛剎莊嚴。當知，諸佛法身功德平等無二，《華嚴經》說：「一切諸佛身，唯是一法身，一心一智慧，力無畏亦然。」十方諸如來，同共一法身，故諸佛之一切種智、十力、四無所畏、十八不共法、五分法身等功德，皆同等不二，平等一心，無有差異。但諸佛在因地所發別願不同，故成就佛剎莊嚴，則有所不同。
                <br>&emsp;&emsp;《大悲蓮華經》寶藏如來授記說，阿彌陀佛於因地修學，「入第二恆河沙等阿僧祇劫，是時世界轉名安樂，汝於是時當得作佛，佛號無量壽如來。」而寶藏如來授記文殊師利成佛說：「於未來世，過二恆河沙等無量無邊阿僧祇劫，入第三無量無邊阿僧祇劫，於此南方有佛世界，汝於此中當成阿耨多羅三藐三菩提，號普現(見)如來。」
                <br>&emsp;&emsp;由上經文可知，文殊師利於因地修學時間久遠，比阿彌陀佛之修學多一恆河沙阿僧祇劫，這是文殊師利之本願，前面經文亦說文殊師利「亦復不願速成阿耨多羅三藐三菩提」，而願所化導無量眾生，比文殊師利先於十方世界成佛。由於文殊師利於因地修學時間較諸佛更長久，故所成就淨土莊嚴就比諸佛淨土，更加殊勝。然由於文殊淨土尚未成就，而且文殊發願往生阿彌陀佛淨土修菩薩道，如《文殊師利發願經》說：「願我命終時，除滅諸障礙，面見阿彌陀，往生安樂國。生彼佛國已，成滿諸大願，阿彌陀如來，現前授我記。」故本師釋迦牟尼佛，於淨土三經，及諸大乘經典，皆勸娑婆世界眾生，求生阿彌陀佛極樂淨土。於極樂淨土修學福慧善根，入不退轉大菩薩位，無量劫後，當文殊已成佛，淨土已成就，再往生文殊淨土，覲見普見如來親蒙授記，這才是殊勝莊嚴之成佛大道。
                <br>&emsp;&emsp;最後本經讚說：「師子勇猛白佛言：若有得聞如此法門，受持讀誦思惟，及發如此功德莊嚴佛剎之心，得幾所福。佛言：如來以無礙佛眼，所見諸佛及彼剎土，若有菩薩以妙七寶滿彼諸剎，奉施供養一一如來，各盡未來際，令此菩薩安住淨戒，於一切眾生得平等心。若有菩薩於此莊嚴功德佛剎法門，受持讀誦復能發心，隨文殊師利所學，行於七步，此二功德比前七寶布施功德，百分不及一，乃至算數譬喻所不能及。」
                <br>&emsp;&emsp;若有菩薩隨文殊師利發大菩提心，於此莊嚴佛剎功德法門，受持讀誦並發心修學，雖行於七步短暫時間，其功德已勝於以妙寶供養無量諸佛，何況長時累劫修學，其功德更不可思議。
                <br>&emsp;&emsp;古德頌言：「當願眾生遇此教，文殊常為善知識，速證般若善巧智，疾成無上兩足尊。」若有見聞此文殊師利莊嚴佛剎法門，亦發大菩提心，以文殊大心為己心，文殊大智為己智，文殊大願為己願，文殊大行為己行，迴向無量眾生圓滿無上菩提，則當來亦如文殊成就不可思議功德。
            </p>
        </section>
    </article>

    <hr size="3px" align=" center" width="100%" color="black">

    <nav>
        <p align="center"><a href="#top">回到頂端</a></p>
        <p><a href="第三節《大悲蓮華經》文殊發願成就殊勝淨土.html">上一節</a></p>
        <p><a href="導言目錄.html">第五章目錄</a></p>
        <p><a href="../首頁.html">回首頁</a></p>
    </nav>
</body>
</html>